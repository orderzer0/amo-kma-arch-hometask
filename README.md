# amo-kma-arch-hometask
## Проект по курсу "Архітектура високонавантажених розподілених систем"

#### Задача
В рамках домашньої роботи ми будемо проектувати мікросервісну архітектуру уявного, проте типового бізнесу. Проектувати ви будете в команді з 3-6 людей, як і в реальному житті. Бізнес-вимоги до продукту будуть вказані нижче. І памя'тайте, що вимоги (як і в реальному житті) можуть бути вказані поверхнево, тому можливо їх доведеться уточняти. Одразу хочу зазначити, що єдиного правильного рішення не існує. Удачі!

#### Критерії завершеності:
- Архітектурна схема (можна використати ресурс diagrams.net або аналогічний)
- Коротке пояснення концепцій загладених у архітектуру разом зі схемою в README.md файлі відкритого репозиторію на GitHub (створіть його заздалегіть)
- Презентація рішення в MS PowerPoint або Google Slides
- Захист архітектурного рішення онлайн

#### Що має бути в поясненні:
1. Архітектурна схема.
2. Перелік мікросервісів.
3. Перелік залежностей мікросервісів (конкретні системи кешування, черг, бази даних, , об'єктні сховища, сторонні сервіси). Сторонні сервіси як власні, так і інших компаній (напр. API сервіса розсилки електронної пошти Mailgun). Для баз даних треба вказати схему даних і які дані будуть зберігатись (структуру таблиць, JSON-like structure тощо).
4. Короткий опис міжсервісного зв'язвку та дані, які будуть передаватись.
#### Приклад архітектурної схеми:


### Task 1:
Проектуємо "вбивцю інстаграму"
В рамках даного бізнес-проекту маємо спроектувати архітектуру бекенду додатку соц. мережі Ohmygram
#### Бізнес-вимоги:
- Користувач має можливість зареєструватись. Після реєстрації автоматично створюється песональна сторінка користувача. На персональній сторінці має відображатись нікнейм користувача, фото профілю, коротка інформація (до 200 символів), останні 9 (або менше, якщо не завантажена достатьня кількість) фото користувача
- Користувач має можливість завантужувати фото на свою сторінку. Додається обов'язково опис, геолокація і теги які користувач вказує самостійно.
- Користувач має можливість підписатись на профіль інших користувачів
- Користувач має можливість переглядати фід, що формується із завантажених фото користувачів, на яких є підписка
- Користувач має можливість залишати вподобайки та коментарі під своїм та фото інших користувачів, на яких він підписаний. Ці дані відображаються для інших користувачів, що переглядають дані фото (вподобайки у вигляді лічильника, коментарі в хронологічному порядку)
- Користувач має можливість переглядати фото інших користувачів в розділі "рекомендації" на яких він ще не підписаний. Рекомендації формуються на основі підписок користувачів, на яких підписаний користувач або за тегами, які користувач вказав при завантажені своїх фото або за геолокацією, яку вказував користувач при завантажені своїх фото. Пріоритет показу того чи іншого фото в рекомендації обчислюється на основі лайків кожного фото (більше лайків - вище пріорітет)

### Task 2:
Проектуємо "вбивцю ютубу"
В рамках даного бізнес-проекту маємо спроектувати архітектуру бекенду додатку відеохостингу YnotTube
#### Бізнес-вимоги:
- Користувач має можливість зареєструватись. Після реєстрації автоматично створюється канал користувача.
- Користувач має можливість завантужувати відео на свій канал. Додається обов'язково назва відео, обирається категорія зі списку (напр. Education, Hobby, Games, News, Vlog etc.), додаються теги які користувач вказує самостійно.
- Користувач має можливість підписуватись на канали інших користувачів
- Користувач має можливість переглядати відео інших користувачів, ставити лайки і лишати коментарі (без вкладеності)
- Користувач має можливість шукати відео по назві, категорії і тегам
- Застосунок має змогу рекомендувати користувачу відео на основі категорій і тегів відео, що він до цього переглядав, коментував і ставим лайки. Пріоритетність рекомендації визначається на основі кількості переглядів
